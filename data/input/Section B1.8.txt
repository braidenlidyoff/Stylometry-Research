196: Gif þær ær wæron, ne cwædon hi na swa. 197: And gif Petrus moste þone man fulslean, þonne ne hete Crist hine behydan þa sweord. 198: He cwæð: Do þæt sweord into þære scæþe. 199: He nolde geyfelian þam arleasan menn, ac he hine sona gehælde on besettum eare. 200: Se ylca Petrus eft, þe þæt eare of asloh, wearð ahangen on rode for þæs hælendes geleafan, and he ongean ne wan, naþer ne mid worde ne mid dæde. 201: We ne moton beon ymbe mannes deað. 201: Þeahþe he manslaga beo oþþe morð gefremede oþþe mycel þeofman, swaþeah we ne scylan him deað getæcean. 201: Na we ne motan deman ymbe þæt. 201: Ac tæcean þa læwedan men him lif oþþe deað, þæt we ne forleasan þa liþan unscæþþignysse. 202: We ne forþon ne moton ænne fugel acwellan. 203: Na we ne motan huntian ne hafecaras beon. 204: Ac we motan fixian and swa us fodan begytan. 205: Forþanþe nan hunta næs næfre halig, ac fisceras wæron, swaswa Petrus wæs and his broþor Andreas and oþra gehwylce. 206: Ne mot nan mæssepreost werian munucscrud on symbel, buton he þone had sylf habban wylle. 206: Na he ne mot beon mid læwedum scrude gescryd. 206: Ne wer mid wifscrude, ne wif mid weres scrude. 206: Gif hit hwa þonne deð, he bið amansumod. 207: Ne sceal nan preost his cyricean forlætan, þe he to gehadod bið and to oþere faran, buton his bisceop lyfe for sumon gesceade. 208: Na he ne mot habban twa mynstre ætgædere, forþanþe he ne mæg gefyllan þone fullan þeowdom on ægðrum stede on an togædere. 209: Ne nan uncuð preost, þe cymð of oþre scyre, ne mot mæssan syngan ne mynster underfon butan þæs bisceopes leafe, þe on þære scyre bið. 210: And se bisceop gewite, þæt he þæs wyrþe sy, þilæsþe he fare mid ænigum facne. 211: We biddað eow preostas: beoð þyses gemyndig, þæs þe ge nu gehyrdon. 212: Þæt ge habban þa mede, þe ure hælend behet þam, þe him þeniað. [a:] Brief 3 Title: Second Latin Letter to Wulfstan: Fehr 1914, 58-67. Sermo ad sacerdotes. 1. O sacerdotes domini, dico uobis modo quod ante non dixi. 2. In cena domini oportet crisa consecrari. Quare? Quia in illa die Christus cetera carismata noui testmenti inchoauit. 3. Omni anno celebrat ecclesia cenam domini et passionem et ressurrectionem. 4. Ita et omni anno nouum crisma consecrat ecclesia et quam <obrem> damus uobis sanctificatum oleum, tribus modis sanctificatum, id est: oleum sanctum et oleum crismatis et oleum infirmorum. 5. Cum oleo sancto debetis signare infantes in pectore et inter scapulas, antequam mittantur in fontem baptismatis. 6. Et postquam ascenderint de lauacro, debetis signare eos in uertice cum oleo crismatis in modum crucis. 7. Et in fontem baptismatis debetis mittere oleum crismatis, antequam infantes in eo mergantur. 8. Et non licet aquam baptismatis spargere super homines, postquam crisma in eam missum fuerit, ne bis baptizentur. 9. Cum eoleo infirmorum debetis unguere infirmos, sicut apostolus Iacobus docuit: 10. Ut alleuet eos dominus, et si in peccatis sint, dimittentur eis. 11. Ipsi autem infirmi debent confiteri peccata sua sacerdoti et rogare humiliter ut eos unguant, et non licet eos unguere nisi rogent et confessionem faciant. 12. Et sí conualescant ex infirmitate, licet eis manducare carnem et uti coniugio cum timore dei. 13. Et si iterum uel tertio infirmentur, licet eos unguere. 14. Et infirmus debet accipere communionem in ós, quando eam glutire potest. 15. [Nec licet mittere communionem in os semi nécis, quando eam gluttire non potest]. 16. Quia debet manducare eam sicut scriptum est: Qui manducat meam carnem et bibit sanguinem meum, in me manet et ego in eo. 17. Quidam uero infirmi sunt tam hébetes ut estiment sé ideo mori, si communionem accipiant. 18. Et nos dicimus: si omni die cum fide accipiant, non nocebit eis, sed proficit ad remissionem peccatorum et ad tutelam contra insidias diabolicas. 19. Et hoc scitote quod infantibus baptizatis statim debetis dare communionem et omni die, quamdiu in albis sunt, debent habere missam, et parentes eorum pro ipsis offerant. 20. Debetis modo habere tria uascula munda et consignata ad tam sancta dona tenenda: 21. Hoc est ampullam ad oleum sanctum, ampullam ad oleum crismatis, ampullam ad oleum infirmorum; 22. Quia non audemus hec tria carismata simul miscere in uno uase, quoniam singillatim sanctificata sunt ad singula misteria et uos debetis singillatim sanctificata sunt ad singula misteria et uos debetis singillatim uno quoque eorum uti sicut prædiximus et omnia tria habere debetis. 23. Scitote etiam quod non licet celebrare missam in domibus laicorum nisi in ecclesia. 24. Et iterum non licet habere conuiuium in ecclesia dei, nec sæcularia conloquia nisi orationes sanctas. 25. Et qui in ecclesia uigilant, non manducent in ea nec bibant, 26. Quod si faciunt, deum irritant. 27. Et scitote quia calices debent omni ebdomada lauari et ipsa aqua lauationis fundi circa altare. 28. Et sanctificate salem et aquam omni die dominica ante missam et spargite per ecclesiam et super populum adstantem et in domibus uestris. 29. Et tenete ipsam aquam usque ad alteram dominicam. 30. Et scitote quia non licet celebrare missam cum solo uino nec cum sola aqua, sed debent miscéri simul uinum et aqua, 31. Quia uinum significat nostram redemptionem per sanguinem Christi, et aqua significat populum dei, pro quo ipse passus est. 32. Debet namque sacerdos dei sollicite curare, ut oblatio eius munda sit et non uetusta. 33. Et mixtura quam in calice miscet liquata sit et pura. 34. Quia dicit propheta: Maledictus qui facti opus dei neglegenter. 35. Ideoque non debet quislibet cecus celebrare missam, quia non potest uidere si mundum est quod offert. 36. Magnam itaque gloriam et magnam mercedem adquirit sibi sacerdos apud deum qui bene et caste ei ministrat. 37. Et satis sancta est uita sacerdotum et ministrorum dei in clero, si ordines suos in ministrando sollicite et caste et honeste custodiant. 38. Sed forte dicit aliquis uestrum: non habemus adiutorem ut implere possimus ministeria ecclesiastica sicut oportet. 39. Et nos dicimus quia non decet sacerdotem esse sine ministro. 40. Sed uos sacerdotes debetis docere pueros et adolescentes uel iuuenes et habere in eis idiutorium ad ecclesiastica officia implenda. 41. Uos decet esse magistros et docere disciplos, non carnales filios, sed spiritales. 42. Quia maximum lucrum inde potestis adquirere. 43. Sicut dicit Danihel propheta: Qui autem docti fuierint, fulgebunt quasi splendor firmamenti, et qui ad iustitiam erudiunt multos, quias stellæ in perpetuas æternitates. 44. Quidam uero presbyteri implent alabastrum suum de sacrificio quod in pascha domini sanctificant et conseruant per totum annum ad infirmos, quasi sanctior sit ceteris sacrificiis. 45. Sed nimium insipienter faciunt, quia nigrescit et putrescit tam diu conservatum. 46. Et liber penitentialis pro tali neglegentia penitentiam magnam docet, aut si a muribus comestum sit, aut ab auibus raptum. 47. Tam sanctum est sacrificium quod hodie sanctificatur quam illud quod in die pasche consecratum est. 48. Et ideo debetis a dominica in dominicam aut per duos uel maxime tres ebdomadas tenere sacrificium in alabastro mundo ad infirmos, ne nigrescat aut putrescat, si diutius seruetur. 49. Nam in lege Moysi ponebaut sacerdotes semper omni sabbato panes propositionis calidos in tabernaculo coram domino et in sequenti sabbato sumebant illos soli sacerdotes et edebant et alios nouos pro eis ponebant. 50. Facite et uos sacerdotes similiter. Custodite caute sacrificium Christi ad infirmos et edite illud, ne diutius teneatur quam oportet et reponite aliud nouiter sanctificatum propter necessitatem infirmorum, né sine uiatico exeant de hoc sæculo. 51. Christus Ihesus in die sue sancte cene accepit panem, benedixit ac fregit, dedit discipulis suis, dicens: Accipite et comedite, hoc est enim corpus meum. 52. Similiter et calicem accipiens, gratias egit et dedit illis, dicens: Bibite ex hoc omnes; hic est enim sanguis meus noui testamenti, qui pro uobis et pro multis effundetur in remisionem peccatorum. 53. Intelligite modo, sacerdotes, quod ille dominus qui ante passionem suam potuit conuertere illum panem et illud uinum ad suum corpus et sanguinem, quod ipse cotidie sanctificat per manus sacerdotum suorum panem ad suum corpus spiritualiter et uinum ad suum sanguinem. 54. Non sit tamen hoc sacrificium corpus eius in quo passus est pro nobis, nec sanguis eius quem pro nobis effudit, 55. Sed spiritaliter corpus eius efficitur et sanguis; 56. Sicut manna quod de celo pluit et aqua que de petra fluxit. 57. Sicut Paulus apostolus ait: Nolo enim uol ignorare, fratres, quoniam patres nostri omnes sub nube fuerunt et omnes mare transierunt et omnes in Moyse baptizati sunt in nube et in mari. 58. Et omnes eandem escam spiritalem manducauerunt et omnes eundem potum spiritalem biberunt. Bibebant autem de spiritali, consequenti eos, petra. Petra autem erat Christus. 59. Unde dicit psalmista: Panem celi dedit eis, panem angelorum manducauit homo. 60. Nos quoque procul dubio manducamus panem angelorum et bibimus de illa petra que Christum significabat, quotiens fidliter accedimus ad sacrificium corporis et sanguinis Christi. 61. Nolite, queso, sicut quidam faciunt, uendere sacrificium Christi aut baptisma, quia ipse eiecit de templo cum flagello uendentes et ementes in illo. 62. Sed facite sicut ipse docuit: gratis accepistis, gratis date. 63. Licitum est nobis et nobis uiuere de sorte dei, hoc est de donis que in munere deo offeruntur, sed non licet ui extorquére, quia ministri dei esse debemus, non exactores. 64. Quidam clerici miscent uinum cum aqua baptismatis non recte, 65. Cum in benedictione ipsius fontis dicitur ad deum: 66. Tú has simplices aquas tuo ore benedícito; que aque non erunt simplices, si uino misceantur. 67. Et Christus non iussit baptizari uino, sed aqua. 68. Presbyter missam celebrans et non audens sumere sacrificium, accusante conscientia sua, anathema est. 69. Quia minus peccatum est sumere sacrificium quam sanctificare indignus. 70. Et qui aliquid gustauerit aut edendo aut bibendo non præsumat legere nec epistolam nec euangelium, quia qui facit deum inhonorat et sé ipsum condempnat. 71. Qui bis sacrificium unum consecrat, similis est illi qui unum infantem bis baptizat, et uterque anathema est. 72. Et non licet aliquid ponere in ecclesia dei, nec uasa nec utensilia nec granum nec aliquid nisi que ad ministeria ecclesiastica pertinent. 73. Sufficit sacerdoti unam missam in una die celebrare, quia Christus semel passus est et totum mundum redemit. 74. Non modica rés est missam facere et ualde felix est qui unam celebrare digne poterit. 75. Quidam tamen pro defuntis unam faciunt et alteram de die, si necesse est. 76. Nam qui pro pecuniis aut adolationibus sæcularium præsumunt plures in una die facere missas, estimo non euadere condempnationem. 77. Uidi etiam et audiui aliquos ad unam missam dicere decem uel duodecim uel quindecim collectas ante epistolam et post communionem similiter, quod nobis ualde ineptum et índecens uidetur. Unam solam sufficit dicere aut tres, siue quinque, et maxime septem. 78. Uidi etiam in sancto canone, id est, Te Igitur, terribiliter peruersum, siue auctum, contra fidem catholicam. 79. Sed cauendum est de talibus et corrigendum per recta exemplaria. 80. Cauendum quoque est sacerdotibus ut non sint uidices in condempnationem hominis. 81. Non enim sacerdos constitutus est ad hoc ut sit iudex furum aut latronum. 82. Et si mihi non credis, audi uerba Christi: Dixit quidam de turba ad Ihesum: Magister dic fratri meo, ut diuidat mecum hereditatem. At ille dixit ei: homo, quis me constituit indicem aut diuisorem super uos? 83. Christus, qui omnia nouit, noluit indicare de una hereditate, et tu estimas té posse sine culpa de furibus aut latronibus iudicare? 84. Caue, ne forte dicatur tibi a Christo: Quis té constituit iudicem furum aut latronum? 85. Nam Christus, mittens discipulos ad prædicandum, dixit eis: Ite, ecce ego mito uos sicut agnos inter lupos. 86. Nam agnus innocents est et non habet morsum malitiæ. Qui uero index aut occisor latronum est, non potest inter agnos innocentes computari. Et ueraciter apostoli neminem persecuti sunt, neminem occiderunt, sed ipsi multas persecutiones pro fide Christi et ad ultimum mortem perpessi sunt. 87. Sæculares iudices debent iudicare de furibus et latronibus, quia canones prohibent episcopos uel clericos de his iudicare et Paulus dicit: Nemo militans deo implicat se negotiis sæcularibus. 88. Si fures te persecuntur, scito quia multe sunt tribulationes iustorum

